# Bukowski Rafał 

Symulacją którą chcę stworzyć będzie wzorowała się na tej z gry SimCity. W przeciwieństwie jednak do niej, która jest w czasu rzeczywistego, ta symulacja będzie na swój sposób turowa. Miasto zaczyna z ludnością i budżetem, posiada też modyfikatory które mogą zmieniać te atrybuty (przyrost naturalny, przychód). Co turę mogą się pojawiać losowe wydarzenia które będą wpływać na miasto. Przykładowymi wydarzeniami mogą być tornado (zmniejsza populację i budżet), organizacja festiwalu czy koncertu (zwiększony przychód, jeśli Woodstock to plus do przyrostu naturalnego ;) ), budowa elektrowni atomowej (większy przychód i jednorazowy wydatek) a nawet i jej wybuch (znaczne zmniejszenie atrybutów i modyfikatorów, wymaganiem jest wcześniejsza budowa elektrowni). Wydarzenia te nie muszą się pojawiać dokładnie co turę, równie dobrze może nic się w danej nie wydarzyć. Symulacja kończy się gdy miasto wyginie, osiągnie określoną populację lub minie jakiś okres czasu.

Symulacja posiada o wiele większy potencjał niż to co zakłada powyższy plan. W procesie dalszej jej rozbudowy można pokusić się o stworzenie miasta złożonego z pól posiadających różne funkcje (np. las, fabryka, teren mieszkalny), na które też będą wpływać nowe wydarzenia. Alternatywnie jest też możliwe aby wprowadzić obserwację jednego lub grupy mieszkańców (można wykorzystać klasę Slav) na którego/ych te wydarzenia mogą wpływać. Ten drugi pomysł może się wydawać już trochę przesadzony ale zawsze jest jakaś alternatywa.

Zastanawiam się tylko czy wydarzenia które będą się odbywać powinny być zapisane w kodzie w formie różnych funkcji czy może w zewnętrznym pliku skąd będzie pobierana treść wydarzenia i zmiany atrybutów miasta.
